<!doctype html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="">
    <title>undeva</title>
    <link rel="stylesheet" href="/styles/main.css">
</head>
<body>
    <header>
        <p>Horaţiu Tănescu</p>
    </header>

    
<p><a href="/ro/poezii/">← poezii</a></p>
<h1>undeva</h1>

<p>Undeva, într-o ţară îndepărtată,<br>
au construit un complex turistic în mijlocul unui război civil.</p>
<p>O cupolă de sticlă, capodoperă a arhitecturii moderne,<br>
acoperă întregul complex.</p>
<p>Înăuntru turiştii stau la piscine, arbori tropicali,<br>
şi serate dansante.</p>
<p>După geamul cupolei trec maşini de război<br>
şi au loc violuri şi mutilări.</p>
<p>La început turiştii au fost şocaţi, dezgustaţi<br>
şi au cerut intervenţia ONU.</p>
<p>Cu timpul s-au obişnuit să-şi ţină privirea<br>
pe partea de cinci stele a geamului.</p>
<p>Apoi au reînceput să se uite afară, fiindcă devenise<br>
principala atracţie a vacanţei.</p>


(2006)


</body>
</html>