<!doctype html>
<html lang="en">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="description" content="">
  <title>gările</title>
  <link rel="stylesheet" href="/styles/main.css">

  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-180222102-1"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());

    gtag('config', 'UA-180222102-1');
  </script>
</head>
<body>
  <header>
    <p>Horaţiu Tănescu</p>
  </header>

  
<p><a href="/ro/poezii/">← poezii</a></p>
<h1>gările</h1>

<p>a fost odată o clipă nemuritoare,<br>
un Univers care stă fără să se mişte,<br>
fără să moară.<br>
acel Univers primar nu mai există<br>
căci s-a transformat intr-o cursă neoprită<br>
cu plecare din staţia Viaţă<br>
spre Moarte<br>
şi cu întoarcere.<br>
dimineaţa obişnuiau să vină tineri<br>
în staţia Viaţă<br>
iar seara plecau de aici bătrâni.<br>
cineva totuşi trebuie să fi incurcat<br>
mersul trenurilor<br>
căci astăzi vin şi pleacă<br>
şi bătrâni şi tineri<br>
împreună, la aceeaşi oră<br>
şi spre Viaţă,<br>
şi spre Moarte.<br>
unii rămân dezorientaţi<br>
în sălile de aşteptare, rătăcind pe linii,<br>
şi în vagoanele fără suflet şi grele...<br>
ah! iată, din lipsă de călători<br>
s-a sistat orice legătură<br>
spre Viaţă<br>
toate drumurile duc de astăzi<br>
spre Moarte</p>


(1998)


</body>
</html>